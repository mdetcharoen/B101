# การควบคุมโครงสร้างของโครมาทิน

</br>
</br>

`เส้นใยโครมาทินเป็นสายของโมเลกุลดีเอ็นเอที่จับกับโปรตีนฮิสโตนแล้วขดพันกัน`

โครงสร้างของเส้นใยโครมาทินช่วยในการควบคุมการแสดงออกของยีน ยีนที่อยู่ในบริเวณ heterochromatin จะไม่ได้แสดงออกมาก ซึ่งตรงข้ามกับยีนที่อยู่ในบริเวณ euchromatin 

การเปลี่ยนแปลงที่เกิดที่โปรตีนฮิสโตนและดีเอ็นเอมีผลต่อทั้งโครงสร้างของโปรตีนฮิสโตนและการแสดงออกของยีน

+ การเติมหมู่ acetyl ที่กรดอะมิโนที่ปลายหางของโปรตีนฮิสโตนจะทำให้เส้นใยโครมาทินคลายออก ทำให้เกิด transcription ได้ง่ายขึ้น

+ การเติมหมู่ methyl ลงบนนิวคลีโอไทด์ที่อยู่ในดีเอ็นเอทำให้โครมาทินขดอัดกันแน่นขึ้นและทำให้ลดการเกิด transcription


![image](https://github.com/mdetcharoen/etc/assets/70691598/63deb037-c779-41be-b2bf-7b679335ee98)

**รูปที่ 6** โปรตีนอิสโตนและการเติมหมู่acetyl

</br>
</br>

เมื่อเติมหมู่เมทิลในเบสบนสาย DNA พบว่ามีความเกี่ยวข้องกับการลด transcription ในบางสปีชีส์ การเติมหมู่เมทิลในดีเอ็นเอสามารถให้ผลกระทบในระยะยาวต่อยีนได้ 

การเปลี่ยนแปลงที่เกิดบนโปรตีนฮิสโตนไม่ได้ส่งผลต่อลำดับเบสบนดีเอ็นเอ แต่มันสามารถถ่ายทอดไปยังเซลล์รุ่นต่อไปได้ การถ่ายทอดลักษณะจากรุ่นหนึ่งไปอีกรุ่นโดยที่ไม่ได้ถูกควบคุมโดยลำดับเบสบนดีเอ็นเอเรียกว่า epigenetics

</br>